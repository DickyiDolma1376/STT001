{"text":"        <p><span><span class=\"timestamp\" data-timestamp=\"0\">00:00</span>ད་དེ་འདྲ་ཡིན་དུས་ཙ་ནས་ཨ་ནི་ཀླུ་སྒྲུབ་ཡབ་སྲས་ལ་སོགས་པ། འོ་ད་དེ་རྒྱས་དེ་ཡི་དཔེར་ན་ད་ཀླུ་སྒྲུབ་ཀྱིས།<span class=\"timestamp\" data-timestamp=\"9.640946\">00:09</span></span><span>གང་གིས་ཐུགས་བརྩེས་ཉེར་བཟུང་ནས། །</span></p><p><span>ལྟ་བ་ཐམས་ཅད་སྤངས་པའི་ཕྱིར། །</span><span></span></p><p><span>དམ་པའི་ཆོས་ནི་སྟོན་མཛད་པ། །</span><span></span></p><p><span>གཽ་ཏམ་དེ་ལ་ཕྱག་འཚལ་ལོ། །</span><span></span></p><p><span>བྱས་ནི་གསུངས་ཡག་དེ་དང༌། ཨ་ནི་རྩ་བ་ཤེས་རབ་ཀྱི་དབུ་དེ་ལ་ཡ།</span></p><p><span><span class=\"timestamp\" data-timestamp=\"18.392104\">00:18</span></span><span>གང་གིས་རྟེན་ཅིང་འབྲེལ་བར་འབྱུང༌། །འགག་པ་མེད་པ་སྐྱེ་མེད་པ།\n།</span></p><p><span>ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་པ། །</span><span></span></p><p><span>ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་ཞི་བསྟན་པ། །</span><span></span></p><p><span>རྫོགས་པའི་སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ། །ཟེར་བྱས་ནི།</span></p><p><span><span class=\"timestamp\" data-timestamp=\"27.307953\">00:27</span></span><span>དེ་འདྲའི་བསྟོད་ཕྱག་མཛད་སའི་ཡུལ་དེ་ད་བསམ་གྱིས་མི་ཁྱབ་པ་ཅིག་ཡིན་པ་ཞིག་ཨ་ནི་ཚོད་དཔག་བྱེད་ཐུབ་ཡག་ཅིག་འདུག་ག</span></p><p><span><span class=\"timestamp\" data-timestamp=\"33.780742\">00:33</span>ཨོ་ད་དེ་ཏ་ཁྱད་མཚར་ཅིག་ཡོད་ས་རེད་མི་འདྲ་བ་ཞིག་ཡོད་ས་རེད་བསམ་པ་དྲན་ཡག་ཞིག་འདུག་ག</span></p><p><span><span class=\"timestamp\" data-timestamp=\"37.631018\">00:37</span>དེ་འདྲ་ཡིན་དུས་ཙ་ནས་ཨ་ནི། དེ་འདྲ་ཡིན་དུས་ལོ་ཉིས་སྟོང་ལྔ་བརྒྱའི་གོང་དུ་བྱུང་ཞག་པའི་སངས་རྒྱས་བཅོམ་ལྡན་འདས་དེ།</span></p><p><span><span class=\"timestamp\" data-timestamp=\"47.851222\">00:47</span>མི་ཕལ་པ་ཅིག་ཏ་མིན་པ་ཅིག་མི་རང་དགའ་བ་མིན་བསྡད་པ་ཞིག་ཚོད་དཔག་བྱེད་ཐུབ་ཡག་རེད།\nདེ་ཙམ་དུ་མ་ཟད་པར་ཨ་ནི།</span></p><p><span><span class=\"timestamp\" data-timestamp=\"57.916685\">00:57</span>ཉན་ཐོས་སྡེ་པའི་གཞུང་ནས་བཅོམ་ལྡན་འདས་ཨ་ནི་རྒྱ་གར་དུ་འཁྲུངས་དུས་ཙ་ནས། ཨ་ནི་ད་ཚེ་འདི་ལ་གསར་དུ་སངས་རྒྱས་མཁན་གྱི་བྱང་ཆུབ་སེམས་དཔའ་སེམས་ཅན་ཞིག་བྱས། ད་དེས་རྡོ་རྗེ་གདན་གྱི་གནས་ལ་ཡ་ཨ་ནི།</span></p><p><span><span class=\"timestamp\" data-timestamp=\"76.345885\">01:16</span>སྔོན་ལ་ཐོག་མར་ད་ག་རེ་ཟེར་དགོས་རེད་ཕ་གིའི་ལོ་དྲུག་དཀའ་སྤྱད་དེ་ཚོ་མཛད།\nམཐར་ཨ་ནི་རྡོ་རྗེ་གདན་གྱི་གནས་ལ་མངོན་པར་རྫོགས་པ་སངས་རྒྱས་པའི་མཛད་པ་མཛད་ཡག་དེ།</span></p><p><span><span class=\"timestamp\" data-timestamp=\"85.337079\">01:25</span>དེ་ནས་སངས་རྒྱས་པའི་མཛད་པ་མཛད་ནས་དེ་ནས་ད་ཅིག་ལོ་བཞི་ཅུ་ཞེ་གྲངས་ཅིག་ཨ་ནི་ད་སངས་རྒྱས་གནང་བྱས</span><span>།</span></p><p><span><span class=\"timestamp\" data-timestamp=\"95.581116\">01:35</span>སེམས་ཅན་ལས་ཡོངས་སུ་འདས་ནས་སངས་རྒྱས་ཆགས་ཏེ་ལོ་བཞི་བཅུ་ཞེ་གྲངས་ཤིག་བཞུགས།\nདེ་ནས་ཨ་ནི་སངས་རྒྱས་ཚར་བའི་དེ་ནས་</span></p><p><span><span class=\"timestamp\" data-timestamp=\"104.618052\">01:44</span>ག་རེ་ཟ་རྩྭ་མཆོག་གྲོང་ལ་ཡ་ཨ་ནི་མྱ་ངན་ལས་འདས་པའི་རྗེས་ལ་ཨ་ནི་བདུད་བཞི་ཁར་བཅོན་ནི།\nའཆི་བདག་གི་བདུད་བཅོམ། ཕུང་པོའི་བདུད་ཀྱང་བཅོམ་ནི།</span></p><p><span><span class=\"timestamp\" data-timestamp=\"112.391176\">01:52</span>ད་དེ་ནས་ཕུང་པོ་ལྷག་མ་མེད་པར་ཨ་ནི་མྱང་ངན་ལས་འདས་པ་རེད་ཟེར།\nདེ་ནས་ཨ་ནི་མར་མེ་ཤི་བ་ནང་བཞིན་རིག་པ་རྒྱུན་ཆད་པ་རེད་ཟེར་བྱས་ནི་ད་བཤད་བསྡད་ཡག་ཅིག་ཡོད་རེད་པ།</span></p><p><span><span class=\"timestamp\" data-timestamp=\"121.908301\">02:01</span>ད་འདི་རྒྱུ་མཚན་མི་ལྡན་པ་ཞིག་ཆགས་ཀྱི་ཡོད་རེད། འདིའི་བཤད་པ་ ག་རེ་ཟ་བཤད་སྟངས་འདི།</span></p><p><span><span class=\"timestamp\" data-timestamp=\"130.718461\">02:10</span>ད་གཏི་ཐུག་ཆགས་པ་རེད།\nབསམ་བློ་ཞིག་བཏང་པ་ཡིན་ན། བསྐལ་ཆེན་གྲངས་མེད་གསུམ་གྱི་བར་ལ་ཡ་ཚོགས་བསགས་ནས།\nརྒྱུ་རླབས་ཆེན་པོ་དེ་འདྲ་ཞིག་གིས།</span></p><p><span><span class=\"timestamp\" data-timestamp=\"140.559962\">02:20</span>འབྲས་བུ་དེ་ལོ་བཞི་བཅུ་ཞེ་གྲངས་ཤིག་གི་མངོན་པར་རྫོགས་པའི་སངས་རྒྱས་ནས་ལོ་བཞི་བཅུ་ཞེ་གྲངས་ཤིག་གི་ད་སེམས་ཅན་གྱི་དོན་མཛད་ཡག་མ་ཏོག་བྱུང་མེད་ན༑\nརྒྱུ་འབྲས་གོ་འཛོལ་རེད་འདུག་ག</span></p><p><span><span class=\"timestamp\" data-timestamp=\"150.047787\">02:30</span>རྒྱུ་འདི་ག་འདྲ་བོ་གཅིག་ལ་བསླབས་ནས།\nབྱང་ཆུབ་ཀྱི་སེམས་ཀྱི་ཀུན་ནས་བསླངས་ཏེ། ཨ་ནི་ཕྱིན་དྲུག་ལ་ཡ་བསླབ་ཡག་དེ་ག་འདྲ་བོ་ཅིག་གི་སྐུ་ངལ་སྐྱོན་ནས་མཐའ་མ་ལོ་བཞི་བཅུ་ཞེ་གྲངས་ཤིག་མ་ཏོག་ཨ་ནི་དེའི་འབྲས་བུ།</span></p><p><span><span class=\"timestamp\" data-timestamp=\"160.454202\">02:40</span>མེད་པ་ཞིག་ཡིན་ན་དེ་ནི་ཐབས་སྐྱོ་པོ་རེད་པ།\nརྒྱུ་འབྲས་འཆོལ་ཡོང་གི་འདུག་ག </span><span>དཔེར་ན། ང་རང་ཚོའི་འཇིག་རྟེན་གྱི་བྱ་བ་ཞིག་ཡིན་པ་ཡིན་ནའི།\nདཀའ་ལས་ཞེ་བོ་བརྒྱབ་ནས་བསྒྲུབས་བཞག་པའི་འབྲས་བུ་དེ།</span></p><p><span><span class=\"timestamp\" data-timestamp=\"169.968057\">02:49</span>དེ་ལ་དཔག་པ་ཅིག་གི་དཀའ་ལས་བརྒྱབ་ནས་བརྒྱབ་རིན་ཆོག་པའི་འབྲས་བུ་ཞིག་དགོས་ཀྱི་རེད་མ་ཏོག་དེ་མེད་ན་ཨ་ནི་ག་རེ་ཟེར་དགོས་རེད་དཀའ་ལས་ཆེ་ལ་དོན་གོ་ཆུང་བ་ཆགས་ཡོང་གེ་རེད་པ།</span></p><p><span><span class=\"timestamp\" data-timestamp=\"178.09443\">02:58</span>དེ་འདྲ་ཡིན་དུས་ཙ་ནས་དེ་ཡང་མི་བདེ་བ་ཞིག་ཆགས།\nགཉིས་ནས་ཨ་ནི་ག་རེ་ཟེར་དགོས་རེད་ཕ་གིའི། འོ་སྒྲིག་ཤག</span></p><p><span><span class=\"timestamp\" data-timestamp=\"189.396507\">03:09</span>གཉིས་ནས་ཐ་ཐེག་པ་ཆེ་ཆུང་སྔགས་དང་བཅས་པ་དེ་རྒྱས་དེ་སྟོན་མཁན་གྱི་སྟོན་པ་དེ་སྐུ་ཚེ་གཅིག་ལ་ཡ་ད་ག་རེ་ཟེར་དགོས་རེད།</span></p><p><span><span class=\"timestamp\" data-timestamp=\"199.475932\">03:19</span>སྐུ་ཚེ་ཅིག་གི་རིང་དེ་ག་རང་ལ་སྐུ་ཚེ་ཅིག་ད་ལོ་བརྒྱད་བཅུ་ཙམ་བཞུགས་བཞག་པའི་དུས་ཡུན་དེ་ག་རང་གི་ནང་ལོག་ལ་ཡ་ལམ་ཡོངས་སུ་རྫོགས་པ་དེ་རྒྱས་དེ་ཨ་ནི།</span></p><p><span><span class=\"timestamp\" data-timestamp=\"208.395697\">03:28</span>ཐུགས་ལ་ཤར་ནས་ཅིག་གསུངས་པ་རེད་ཟེར་ལབ་དགོས་བྱུང་ནའི་དཔེ་ཁག་པོ་རེད།\nལྷག་པར་དུ་ཡང་ཕུང་པོ་ལྷག་མ་མེད་པར་མྱང་ངན་ལས་འདས་ནས་འབད་ད་དེ་ཡི་རིག་པའི་རྒྱུན་ཆད་པ་ཡིན་ན།</span></p><p><span><span class=\"timestamp\" data-timestamp=\"218.627841\">03:38</span>ཨ་ནི་དུས་ཕྱིས་སུ་འབད་དུས་ད་ལྟ་ཡིན་ནས་ད་བཅོམ་ལྡན་འདས་ཀྱི་ཅིག་བྱིན་རླབས་ཡོང་ཡག་དང༌།\nབཅོམ་ལྡན་འདས་ཀྱི་ཞལ་མཇལ་ཡག་དང་དེ་ཚོའི་གྲས་དེ་ཡོང་ཐུབ་ཡག་མེད་མཁན་ཅིག</span></p><p><span><span class=\"timestamp\" data-timestamp=\"226.901014\">03:46</span>དེ་བཞིན་རྒྱུད་སྡེའི་དཀྱིལ་འཁོར་དེ་དག་ཀྱང་ཡོང་མི་ཐུབ་ཅིང༌།\nདེ་ལྟ་བུའི་བཅོམ་ལྡན་འདས་ནི༑ རྒྱ་གར་དུ་སངས་རྒྱས་པའི་མཛད་པ་མཛད་པ་ནི། གསར་དུ་སངས་རྒྱས་པའི་མཛད་པ་མཛད་པ་ལས།\nངོ་མ་སངས་སྔར་ནས་རྒྱས་ཟིན་པ་རེད།</span></p><p><span>ཡང་ཐོག་མ་ནས་སངས་རྒྱས་རྒྱས་པ་ཞིག་དང༌།\nསློབ་པ་ལམ་གྱི་གནས་སྐབས་མེད་ཅེས་ཀྱང་རྗོད་ཀྱི་མེད།\nསློབ་པ་ལམ་གྱི་གནས་སྐབས་སྔོན་དུ་འགྲོ་བའི་ཐོག་ནས་མངོན་པར་རྫོགས་པའི་སངས་རྒྱས་པ་རེད།\nའོ་ན་རྒྱ་གར་དུ་ཕེབས་པ་དེ་ཇི་ལྟར་ཡིན་ཞེ་ན།\nདེ་ནི་མཆོག་གི་སྤྲུལ་སྐུ་ཞེས་པ་དེ་ཡིན་ཞིང༌།\nམཆོག་གི་སྤྲུལ་སྐུ་དེ་ལོངས་སྤྱོད་རྫོགས་པའི་སྐུ་ལས་སྤྲུལ་ཡོང་གི་ཡོད།\nལོངས་སྤྱོད་རྫོགས་པའི་སྐུ་གང་འདྲ་ཞིག་ཡིན་ནམ་ཞེ་ན།\nཆོས་སྐུའི་དབྱིངས་ལས་ཤར་བ་ཞིག་རེད། ཡེ་ཤེས་ཆོས་ཀྱི་སྐུ་ཡོང་ཐུབ་པ་དེ་ཡང༌། རྩ་བ་རང་བཞིན་རྣམ་དག་གི་སྟོང་པ་ཉིད་དང༌།\nསེམས་བདེན་སྟོང་དེ་ཡོད་པས་ན། དེ་མངོན་སུམ་དུ་རྟོགས་ཤིང་དེ་མངོན་དུ་གྱུར་ཏེ།\nདེའི་སྟེང་གི་དྲི་མ་མཐའ་དག་ཆོས་ཀྱི་དབྱིངས་སུ་དག་པའི་གནས་སྐབས་ཀྱི་དག་པ་གཉིས་ལྡན་གྱི་དབྱིངས་ཀྱི་ངོ་བོ་དེ་བཞག་ཅིང༌།\nདེ་ལས་ཡེ་ཤེས་ཆོས་སྐུ་དང༌། དེ་ལས་ལོངས་སྤྱོད་རྫོགས་པའི་སྐུ་ཤར་བ་དང༌།\nདེ་ལས་སྤྲུལ་པའི་སྐུ་ཤར་བ་བཅས་སྐུ་བཞིའི་རྣམ་གཞག་གསུངས་པ་དེ་ལྟར་ཡིན།</span><span></span></p><p><span>ལྷག་པར་སངས་རྒྱས་སྟངས་དེ་ཡང་སྔགས་དང་འབྲེལ་ནས་བསམ་བློ་བཏང་བ་ཡིན་ན།\nད་ལྟའི་ང་རང་ཚོའི་གསལ་རིག་གི་ཤེས་པ་འདིའི་སྟེང་ནས་སྐུ་བཞི་སྒྲུབ་ཚུལ་ཞིག་འདི་ལྟར་བཤད་ཡོང་སྐབས་འདི་དངོས་གནས་ལོས་བདེན་བསམ་སྟེ།\nརྟོགས་པ་སྐྱེས་ཀྱི་མེད་ཀྱང་བསམ་བློ་ཞིག་བཏང་བ་ཡིན་ན།\nདེར་གནོད་པ་ཧ་ལམ་མཐོང་མི་ཐུབ་པར། དེ་ཏན་ཏན་ཡིན་ས་རེད།\nདེ་ཡ་མཚན་པོ་འདུག་བསམ་པ་ཞིག་བློར་ཤར་བ་ཡོང་གི་འདུག\nདེ་ལྟ་བུའི་སྐུ་བཞིའི་བདག་ཉིད་ཀྱི་སངས་རྒྱས་ཞེས་གསུང་གི་ཡོད། དེར་བརྟེན་དེ་ནས་བྱ་རྒོད་ཕུང་པོའི་རིར་བཀའ་བར་པ་མཚན་ཉིད་མེད་པའི་ཆོས་འཁོར་བསྐོར་ཞེས་པ་ལ་སོགས་པའི་ཐེག་པ་ཆེན་པོའི་གསུངས་སྟངས་དེ།\nདངོས་ཡོད་གནས་ཚུལ་ལ་བདེན་པ་ཡིན་པ་ཞིག་དང༌།\nད་ལྟ་བཤད་མ་ཐག་པའི་རྒྱུ་མཚན་དེ་དག་ལ་བརྟེན་ནས་ཤེས་ཐུབ་པ་ཞིག་རེད།</span><span></span></p><p><span>རང་ཅག་གི་སྟོན་པའི་རྗེས་སུ་འབྲངས་པའི་གྲུབ་མཐའ་སྨྲ་བ་ལ་བྱེ་མདོ་གཉིས་དང་དབུ་སེམས་གཉིས་ཏེ་བཞིར་གྲངས་ངེས་སོ༑\n༑དེ་དག་ལས་ལོགས་སུ་གྱུར་པའི་གྲུབ་མཐའ་ལྔ་པ་དང༌།\nཐེག་པ་གསུམ་ལས་ལོགས་སུ་གྱུར་པའི་ཐེག་པ་བཞི་པ་མེད་པར་གསུངས་པའི་ཕྱིར་རོ།\n།རྡོ་རྗེ་སྙིང་འགྲེལ་ལས། སངས་རྒྱས་པ་ལ་བཞི་པ་དང༌། ལྔ་པ་ཐུབ་པའི་དགོངས་པ་མིན།\n།ཞེས་པ་ལྟར་རོ། །ཞེས་གྲུབ་མཐའ་ལྔ་པ་དང༌།\nཐེག་པ་བཞི་པ་མེད་ཚུལ་གསུངས་འདུག་པ་འདིར་གནད་འགག་མེད།</span><span></span></p><p>\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n<span>དེ་ནས།\nརང་རྒྱུད་པ་མན་ཆད་ཀྱི་རང་སྡེ་འདི་དག་ཐལ་འགྱུར་བས་གཞལ་ན་རྟག་ཆད་ཀྱི་མཐའ་གཉིས་ཀར་ལྷུང་ཡང༌།\nརང་རང་གི་ལུགས་ལ་དབུ་མ་པར་འདོད་དེ།\nརྟག་ཆད་ཀྱི་མཐའ་གཉིས་དང་བྲལ་བའི་དབུས་ཁས་ལེན་པར་རློམ་པའི་ཕྱིར་རོ།\n།ཐུབ་པའི་དགོངས་པ་མཐར་ཐུག་དེ་རིགས་པས་གནོད་པ་མེད་པ་ཞིག་དགོས་ཤིང༌།\nབཅོམ་ལྡན་འདས་ཀྱིས་ལྟ་བ་མི་འདྲ་བ་གསུངས་པ་དང༌།\nཆོས་ཚུལ་མི་འདྲ་བ་གསུངས་པ་དེ་དག་བཅོམ་ལྡན་འདས་རང་ཉིད་ཀྱི་རྗེས་སུ་འབྲངས་མཁན་གྱི་གདུལ་བྱའི་ནང་དུའང་ཁམས་དང་མོས་པ་སྣ་ཚོགས་ཡོད་པས་དེ་དག་གི་ཁམས་མོས་དང་བསྟུན་ནས་བཅོམ་ལྡན་འདས་ཀྱིས་གསུངས་པ་དང༌།\nདེ་ནི་གསུངས་དགོས་པ་ཞིག་ཀྱང་ཡིན།</span><br /></p><p>\n    </p>","media":"stt001-19.mp3","media-time":226.901014}